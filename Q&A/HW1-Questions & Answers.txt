1. Как можем да пишем JavaScript код в HTML? 3 otstupa
   -за да можем да пишем JavaScript код в HTML ни трябва <script> елемент, като той може да се сложи на две 
    възможни места, които са <head> частта или <body> частта в HTML документа. 
    Но най-добра практика е <script> елемента да се слага в края на <body> частта след всички, вече 
    съществуващи, елементи, а това е така поради 2 причини. Първата причина е, че браузърът анализира HTML 
    документа от горе надолу, или първия ред код до последния ред код, защото ако <script> елемента бъде сложен 
    в <head> частта и е пълен с много JavaScript код, самият браузър ще бъде твърде зает да анализира и да 
    изпълнява кода и няма да бъде способен да изобрази съдържанието на страницата, а това създава лошо потребителско
    изживяване. Втората причина е, защото почти винаги JavaScript кодът има нужда от връзка с останалите елементи 
    от страницата и като <script> елемента е в края на <body> частта, всички елементи вече ще са изобразени и 
    заредени от браузъра, докато се стигне до изпълнението на JavaScript кода в <script> елемента. Съществуват и
    някои изключения, в които се използва third-party код, които трябва да се намера в <head> частта.
   -в истинските приложения и интернет страници, JavaScript кодът, които е вътре в <script> елемента, е написан
    от много хиляди редове код, затова не е много удобно целият код да седи в редица в <script> елемента.
    Поради тази причина за удобство и разбираемост JavaScript кодът, който се отнася за поведението на уеб 
    страницата,се отделя от HTML документа, които се отнася само до съдържанието, в отделен файл с разширение .js
    в папката на проекта, който файл трябва да се свърже с HTML документа. Следователно в HTML документа, вътре
    в <script> елемента, който е в края на <body> частта, се дописва или добавя атрибут src (Source)  
    <script src="NameOfTheFile.js"></script>. По този начин браузърът знае, че JavaScript кодът е вече в отделен файл
    с определено име и разширение .js.
2. Какво е Tag? Какво е Attribute? За какво ползваме атрибути?
   -HTML тагът се използва за указване на началото и края на HTML елементите в HTML документ, като те помагат на уеб 
    браузърите да конвертират HTML документа в уеб страница. Някои от най-важните и основни елементи са <html></html>,
    <head></head>, <title></title> и <body></body>, <img>, <p></p>, <script></script>, които образуват DOM дървото на
    HTML документа (Document Object Model), което дърво описва обектите или елементите в HTML документа. Много от 
    таговете, но не всички, имат отварящ <html> и затварящ </html> таг, за да обгърнат съдържанието на даден елемент.
    Има някои елементи, които имат само отварящ таг, като <img>, а това е така, защото този вид елементи не могат да
    имат никакви деца елементи (child element).
   -Атрибутите предоставят допълнителна информация за даден елемент и обикновено се пишат в отварящия таг на елементите.
    Примери за атрибути и тяхното използване са src="", alt="", class="", rel="", href="", style="", name="", content=""
    charset="", lang="", download, id="" и други. Например src="" атрибутът може да се използва от няколко елемента като
    <img src=""> и <script src=""></script>, а той показва или уточнява пътя до дадено изображение или даден файл. 
    Атрибутът alt="" (alternative text) се използва с <img> елемента и спомага с това, когато изображението не може да 
    бъде визуализирано или заредено, за да се изпише даденият текст между кавичките. Атрибутът class="" се използва, за
    да може даден елемент да е от даден клас или от дадена категория, за да може определен елемент с даден клас да бъде 
    манипулиран отделно чрез CSS от всички останали елементи от същия тип, например да има различен цвят на даден параграф
    от всички останали параграфи в уеб страницата. Атрибутът rel="" указва връзката между текущия документ и свързания
    документ. Използва се само, ако атрибутът href присъства и също така търсачките използват този атрибут, за да получат
    повече информация за връзката между двата файла. Например при връзка между HTML документ и външен CSS stylesheet
    се използва елемент <link rel="stylesheet" href="myStyle.css"> в <head> частта на HTML документа. Атрибутът href=""
    може и да се използва в <а></а> елемент, като чрез него се указва даден URL адрес на сайт, линк или път към CSS файл
    или просто индикира дестинацията на линка. Съществуват абсолютни (пълен адрес на уеб страница) и относителни (локален
    линк към страница или файл от същия HTML документ) URL адреси. Чрез този атрибут може и да се сложи линк към дадената
    част от самата уеб страница или може също така да се добави линк към имейл.Атрибутът style="" може да се сложи вътре 
    в отварящия таг на доста елементи с цел да им се приложи редови и бърз CSS без нуждата на отделен файл .css или 
    елемент <style></style>. Атрибутите name="" и content="" са част от <meta> елементите в <head> частта, които дават
    информация за дадена уеб страница. Всяка уеб страница трябва да има поне два такива елемента. Друг атрибут на  
    <meta> елементите е charset="", който държи стойност UTF-8, която определя почти всички символи в света, така че
    компютрите, които разбират само числа, да разберат и символите, като се съпоставят самите символи към техните 
    числови представители. Атрибутът lang="" се използва в елемента <html></html> за определяне на езика на страницата.
    Атрибутът download е различен от другите само по това, че при него могат да се пропуснат знакът равно и кавичките,
    като той е атрибут на <а></а> елемент, който позволява сваляне на даденото съдържание. Атрибутът id="" определя 
    фрагмент към дадения елемент, към който по-късно може да се обръщаме с JavaScript код.
3. Разлика между <head> и <body>? Кой е parent на <head> и <body>?
   -<head> и <body> елементите са две различни отклонения на DOM дървото на HTML документа и подредбата му е важно да се
    се спазва, заради търсачките, които се ориентират по тази структура и подредбата на елементите в нея. <head> частта
    дава на браузъра информация за дадената уеб страница, като в тази част се поместват <meta> елементите, 
    <title></title> (определя името на уеб страницата, което се показва в таба (tab) на браузърите), <link> и други. В
    <body> частта се добавят различни елементи като <p></p> или <h1></h1>, като по този начин се създава съдържанието на
    HTML документа.
   -Според DOM дървото на HTML документа, <html></html> елементът е родителският елемент на тези два елемента <head> и 
    <body>, които от своя страна са неговите дъщерни елементи, като те също могат да съдържат елементи и тогава те са 
    техният родителски елемент.  
4. Какво трябва да направим за да добавим линк тук? примерен линк: https://www.w3schools.com/ 
   <p> This is some text. Insert the link "Here".</p>
   -Решение: <p> This is some text. Insert the link <a href="https://www.w3schools.com/" target="_blank">"Here"</a>.</p>
   -Атрибутът target="_blank" е добавен, за да може посочената външна уеб страница да се зареди в отделен таб, което 
    допринася за приятно потребителско изживяване.                                                                  
                      